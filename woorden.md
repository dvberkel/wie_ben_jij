# Wie ben jij?
Een kleuter met zijn kinderfiets op de stoep van de wilgenlaan in Duiven. "Wie ben jij?" Ik ben dat kind en ik vraag het Ria. Het is schijnbaar het eerste wat ik haar heb gevraagd.

Het lijkt mij dan mooi om deze dag, die vraag voor Ria te beantwoorden om haar te gedenken.

## Voor mijn tijd
Ria heeft voor dat ik haar mijn gerichte vraag stelde al een leven geleid. Daarin is zij natuurljk ook veel geweest. Ik weet daar alleen iets van uit de verhalen die Ria mij vertelden/

Een zus, jongste van tien. Zij vertelde ooit dat zij in de nacht door een van haar broers wakker werd gemaakt. Hij was uit geweest en veel te laat thuis gekomen. Om de toorn van de ouders te ontlopen werd Ria gevraagd om beneden te komen, op de rug van haar broer te klimmen om zo het aantal voetstappen op de trap correct te houden.

Een vriendin. Op fietstocht werd er gestopt en overnacht bij een bed & breakfast ergens in Frankrijk. Het ontbijt was in buffetvorm, en het was zeker niet de bedoeling om ook de lunch van voor te bereiden. Maar tot groot plezier van Ria was haar fietsmaatje al in de deur van de auto de gestolen broodjes aan het smeren.



