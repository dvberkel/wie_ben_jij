# Wie ben jij?
Een kleuter met zijn kinderfiets op de stoep van de wilgenlaan in Duiven. "Wie
ben jij?" Ik ben dat kind en ik vraag het Ria. Het is schijnbaar het eerste wat
ik haar heb gevraagd. 

Het lijkt mij mooi om deze dag, die vraag, voor Ria te beantwoorden. Opdat wij
haar kunnen gedenken.

Daarbij heb ik wel een probleem. Iedereen die hier is weet dat ik twee moeders
heb. Dat ze allebei helaas zijn overleden. Dus als ik het over "mama" heb, dan
is het niet perse duidelijk over wie ik het heb. Ik heb dan ook geprobeerd om
waar ik het over Ria heb "mama" te gebruiken. En waar ik het over Renee heb,
haar bij haar naam te noemen. 

## Voor mijn tijd
Mama heeft, voor dat ik haar mijn gerichte vraag stel, al een leven geleid.
Daarin is zij natuurljk ook veel geweest voor veel verschillende mensen.

Een zus, jongste van tien. Scholier, student, vriendin en ongetwijfeld nog veel
meer.

Ik zal weinig woorden besteden aan die periode. Niet omdat het niet belangrijk
is. Niet omdat mensen geen warme herinneringen aan die tijd hebben. Gewoon omdat
het voor mij tijd is.

Wat ik er van weet, weet ik van verhalen. Verhalen die ongetwijfeld beter
vertelt kunnen worden door andere. Liever praat ik over mijn ervaringen.

## Partner
Voor zolang als ik mij kan herinneren is mamma de vriendin van Renee. Hun
relatie was zo natuurljk voor mij, ik heb er nooit vragen bijgesteld. Femke,
mijn zus, heeft zelfs mijn woordenschat erover eens weten uit te breiden.

## Homosexueel
Ik had een nieuw scheldwoord geleerd op school. Ik wist niet wat het betekende,
maar wilde het graag uitproberen. Tijdens het uitlaten van de hond hadden Femke
en ik weer eens ruzie. 

"**Lesbie!**" riep ik uit. Het antwoord van Femke? "Ik ben geen lesbie, mama is
een lesbie". Ik begreep niet meer waarom het een scheldwoord zou zijn. 

## Verdraagzaam
Dat mama verdraagzaam is blijkt ook uit haar relatie met Renee. Ze hebben
ontzettend veel van elkaar gehouden. Maar Renee is geen makelijk persoon. Te
horen krijgen dat jij altijd op de tweede plek zult staan omdat de kinderen op
de eerste plek komen lijkt mij een bittere pil om te slikken, helemaal aan het
begin van een relatie.

En hoewel Renee het nooit zou toe geven, stond mama al geruime tijd op nummer
een.

## Zorgzaam
Mama warm noemen zou genereus zijn. Maar zorgen kon zij goed. In het ziekenhuis
waar ze jaren heeft gewerkt. Wanneer wij afgelopen dinsdag door de gangen er van
lopen ontmoeten wij vele oud collega's. Allemaal kent mama ze nog bij naam.

Ook thuis blinkt zij uit. Voor Renees dood is zij langzaam afgetakeld. Dat
verbloemt Renee en door mama kan dat. Mama zorgt dat het haar aan niets
ontbreekt. 

## Hondenliefhebber
Maar denk ook aan Puck. Al jaren last van suikerziekte, staar en andere
gebreken. Het beest leeft ondanks dat een prachtige leven door de zorg van mama.

Zo vonden wij na haar mama's dood in de achterbak van haar auto een hele zak vol
met deze speeltjes want, "Daar is zij zo dol op".

Wij prijzen ons dan ook gelukkig dat Puck met haar mee mag.

## Buur
De zorg van Puck heeft ze ook wel eens moeten afstaan. Aan de buurvrouw
bijvoorbeeld. Bianca heeft menigmaal bij gespongen, ook als mama daar niet om
vroeg.

## Zelfstandig
Juist omdat mama daar niet om vroeg. Mama wou graag zelfstandig zijn, niet
afhankelijk van anderen. Hulp vragen was dan ook moeilijk.

Wanneer mama twee weken geleden ziek is van een longontsteking en Marlies, mijn
vrouw en ook huisarts, haar bezoekt begint zij zelf over verhuizen. Een
appartement met maar een verdieping bijvoorbeeld. Ze wist namelijk niet meer hoe
het zo moest.

## Gelukkig
Wij, de kinderen, hadden het wel eens besproken, maar nooit met mama. Dat zij er
zelf over begint verbaast ons zeer. Het is ook maar van korte duur. Als zij een
beetje opknapt zegt ze al snel weer. Ik hoef niet te verhuizen, ik ben gelukkig
hier.

## Ziek
Gelukkig is zij ook wanneer haar kinderen in het ziekenhuis zijn. Ze is
namelijk ziek. COPD van teveel jaren, teveel roken. Longontsteking en de griep
die heerst.

Het kapje zuurstof verdraagt ze slecht. Ze heeft een droge mond. De artsen zien
geen toekomst meer.

Er wordt gekozen om het kapje af te doen en haar met morfine en slaapmiddel in
een pijnloze slaap te brengen. Ze is bij en met de ervaring als verpleeger weet
zij wat komen gaat.

Wij zeggen haar dat wij van haar houden.

## Vrouw van weinig woorden
Dan is daar een echt mama moment. "Jullie zijn bedankt". Mama was nooit goed met
woorden, of emoties. Maar op dat moment zegt zij ons dat wij veel voor haar
hebben betekend.

## Overleden
Een dag later, op 7 maart 15:15 overlijd mama.

## Niet vergeten
Mama, wie ben jij?

Als ik de kopjes opnoem die structuur gaven aan mijn verhaal

* Partner
* Homosexueel
* Verdraagzaam
* Zorgzaam
* Hondenliefhebber
* Buur
* Zelfstandig
* Gelukkig
* Ziek
* Vrouw van weinig woorden
* Overleden

Dan ben jij veel meer dan dat. Jij bent op de eerste plaats mijn moeder.

Mama, weet dat ik jou mis. En dat jij niet wordt vergeten.
